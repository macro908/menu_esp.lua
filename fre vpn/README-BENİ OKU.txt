GoodbyeDPI — Derin Paket İnceleme (DPI) atlatma aracı (Türkiye fork'u)
Bu uygulama Türkiye'de bazı internet servis sağlayıcılarının DNS değişikliğine izin vermemesi sebebiyle asıl proje olan GoodbyeDPI projesi kullanılarak bu durumu bertaraf etmek için forklanmış bir varyasyondur. Bu yazılım, birçok İnternet Servis Sağlayıcısında bulunan ve belirli web sitelerine erişimi engelleyen Derin Paket İnceleme (DPI) sistemlerini atlatmak için tasarlanmıştır. Optik ayırıcı veya port yansıtma (Pasif DPI) kullanarak bağlanan ve herhangi bir veriyi engellemeyen, ancak istenen hedeften daha hızlı yanıt veren DPI'yi ve sıralı olarak bağlanan Aktif DPI'yi işler. Bu uygulama kesinlikle VPN değildir ve oyunlarda/genel internet kullanımında bir hız değişikliğine sebep olmayacaktır.

NOT:
Windows 7, 8, 8.1, 10 veya 11 işletim sistemlerinde yönetici olarak çalıştırmanız mecburidir.

Virüs & Veri Sızıntısı & Bitcoin Mining
Program açık kaynak kodlu olduğundan tüm kodu görüp inceleyebilirsiniz. Bazı kullanıcılar VirusTotal'de false positive bildirimi yapsa da bu WinDivert.dll ve WinDivert64.sys dosyaları fonksiyonlarından dolayı bu şekilde yanlış bir sonuç verebiliyor. Bu DLL ve SYS dosyaları da açık kaynak kodludur ve incelenebilir. Tamamen temizdir. İstemeyen ve güvenmeyen de kullanmaz kimse kimseyi zorlamıyor, programı kullanmak kullanıcının inisiyatifindedir. Dilerseniz tüm klasörü ya da .zip dosyasını VirusTotal gibi bir sitede taratıp sonuçları inceleyebilirsiniz. VirusTotal sonuçlarında 73 adet antivirüs progamı içerisinde (bağlantıyla yönlendirileceğiniz sayfada 66 adet antivirüs programı bulunmakta çünkü bazıları .zip dosyalarını online taramayı desteklememekte) yalnızca Kaspersky isimli uygulama bu yazılımın zararlı olduğunu söylemektedir ancak bu hatalı bir uyarıdır. Dolayısıyla Kaspersky kullanıyorsanız ya devre dışı bırakmanız ya da antivirüs programınızı değiştirmeniz önerilir.

ÖNEMLİ:
WinDivert dosyalarının açıklamalarında ya da silmeye çalışırken karşılaşacağınız Bitcoin adresi sizi korkutmasın. WinDivert açık kaynaklı bir Windows Paket İnceleme-Değiştirme aracı kütüphanesidir. Bu kütüphanenin sahibi basil00 isminde bir geliştiricidir. Bu geliştirici tamamen ücretsiz ve açık kaynak kodlu şekilde bu kütüphaneyi Github - Windivert isimli Github repositorysinde paylaşmaktadır. Bu geliştirici tamamen ücretsiz şekilde yayınladığı bu kütüphaneden hiçbir gelir elde etmemekte ancak kendisine gelecek bağışları da kabul etmektedir. Bağış yapılacak adres ise DLL ve SYS dosyalarının açıklamalarında bulunuyor. Yani gördüğünüz Bitcoin yazısı ve yanındaki karmaşık sayılar ve harflerden oluşan adres WinDivert kütüphanesinin geliştiricisi olan basil00'a ait bağış yapabileceğiniz Bitcoin cüzdan adresidir. Bu adresi resmi sitesinde de paylaşıyor, bu da bağış sayfasının linki.

GoodbyeDPI'ı Kullanmak
GoodbyeDPI'ın Türkiye fork'unu kullanmak için iki yöntem bulunmaktadır. Hizmet kurarak kullanma ve batch dosyasını çalıştırarak kullanma. Hizmet kurarak kullanmada yalnızca bir kez hizmeti kurup ardından elle herhangi bir şey çalıştırmaya gerek kalmaksızın bilgisayarınız her yeniden başlatıldığında otomatik olarak çalışırken, batch dosyası ile kullanmada her defasında elle batch dosyasını başlatarak kullanmanız gerekir (Batch penceresi kapatıldığında GoodbyeDPI kullanımına son verilir).

NOT:
İndirdiğiniz ZIP dosyasını çıkarttığınız konumdan taşımayın. Kurulacak hizmet .cmd dosyasını çalıştırdığınız dosya yolunu kullanacağından eğer dosyaları taşırsanız hizmet çalışmayacaktır. (Tavsiyem sizi rahatsız etmeyecek bir konuma ZIP dosyasını çıkarmanız ve dosyaları orada saklamanız örn. "C:\GoodbyeDPI")

Hizmet Kurarak Kullanma (Windows başlatılırken otomatik olarak çalıştırılır)
GoodbyeDPI Türkiye fork'unu hizmet kurarak kullanmak için:

goodbyedpi-0.2.3rc3-turkey.zip dosyasını bilgisayarınıza indirin.
ZIP dosyasını herhangi bir dizine çıkarın.
Çıkartılan dosyalardan service_install_dnsredir_turkey.cmd dosyasına sağ tıklayarak Yönetici Olarak Çalıştır seçeneğini seçin.
Açılan konsol penceresinde herhangi bir tuşuna basın.
Pencere, hizmet kurulduğunda otomatik olarak kapanacak ve hizmet de otomatik olarak başlayacaktır.
NOT:
Bu işlem bilgisayarınıza GoodbyeDPI hizmetini kuracaktır. GoodbyeDPI hizmetini bilgisayarınızdan kaldırmak için çıkarttığınız dosyalar içerisindeki service_remove.cmd dosyasını yönetici olarak çalıştırmanız gerekmektedir.

Batch Dosyası İle Kullanma (Tek seferlik, pencere kapatıldığında sona erecek şekilde)
GoodbyeDPI Türkiye fork'unu batch dosyasını çalıştırarak kullanmak için (Bir komut penceresi açılır ve uygulama çalışmaya başlar, bu pencere kapatıldığında çalışmaya son verilir) :

goodbyedpi-0.2.3rc3-turkey.zip dosyasını bilgisayarınıza indirin.
ZIP dosyasını herhangi bir dizine çıkarın.
Çıkartılan dosyalardan turkey_dnsredir.cmd dosyasına sağ tıklayarak Yönetici Olarak Çalıştır seçeneğini seçin.
NOT:
turkey_dnsredir.cmd dosyasını yönetici olarak çalıştırdığınızda GoodbyeDPI aktif olacaktır. Ancak bu yöntemle çalıştırıldığında hem bilgisayarınız yeniden başlatıldığında GoodbyeDPI'ı elle açmanız gerekecek, hem de turkey_dnsredir.cmd ile açılan pencere kapatıldığında GoodbyeDPI deaktive olacaktır.

DNS ve Port'u Düzenleme
Bu forktaki komut dosyalarında varsayılan olarak Yandex DNS kullanılmaktadır. Farklı bir DNS kullanmak için turkey_dnsredir.cmd ve service_install_dnsredir_turkey.cmd dosyalarını herhangi bir metin düzenleyici ile düzenleyerek DNS ve port bilgilerini değiştirebilirsiniz. Eğer alternatif metod 1 veya 2'yi kullanacaksanız, Windows 10 için buradan, Windows 11 için buradan bakarak Windows ayarlarında DNS'inizi tercih ettiğiniz bir DNS adresine çevirin (Tavsiye edilen: Yandex DNS - 77.88.8.8/77.88.8.1 , Cloudflare DNS - 1.1.1.1/1.0.0.1). Eğer alternatif metod 3 ve 4'ü kullanacaksanız ayrıca DNS ayarlamanıza gerek yok, çünkü alternatif metod 3 ve 4'te önayarlı olarak Yandex DNS kullanılmaktayken; 1 ve 2 numaralı alternatif metodlarda önayarlı DNS bulunmamaktadır.

WinDivert.dll ve WinDivert64.sys Dosyalarını Silmek​
Eğer bu dosyaları silmeye çalıştığınızda dosya kullanımda hatası alırsanız, indirdiğiniz dosyalardaki service_remove.cmd dosyasını yönetici olarak çalıştırdıktan sonra silebilirsiniz. WinDivert dosyaları da açık kaynak kodludur. Buradan WinDivert kütüphanesinin açık kaynak kodlarına ulaşabilirsiniz: WinDivert 2.2: Windows Packet Divert

Superonline Alternatif Yöntemler
Eğer SuperOnline Fiber kullanıyorsanız ve "Discord update failed - retrying in ** seconds" hatası alıyorsanız:

1- Alternatif CMD Dosyaları

NOT:
Daha önceden diğer bir servisi kurduysanız service_remove.cmd dosyası ile kurulmuş olan servisi kaldırıp ardından alternatif aşağıdaki işlemleri yapın.

Yukarıda anlatılan işlemleri turkey_dnsredir_alternative(1/2/3/4)_superonline.cmd komut dosyalarından biri ile veya service_install_dnsredir_turkey_alternative(1/2/3/4)_superonline.cmd komut dosyaları ile yapmayı deneyin. (Sağ Tık > Yönetici Olarak Çalıştır daha sonra pencere açıldığında herhangi bir tuşuna basın)
Bu işlemleri tamamladıktan sonra Windows 10 için buradan, Windows 11 için buradan bakarak Windows ayarlarında DNS'inizi tercih ettiğiniz bir DNS adresine çevirin. (Tavsiye edilen: Yandex DNS - 77.88.8.8/77.88.8.1 , Cloudflare DNS - 1.1.1.1/1.0.0.1)
Ardından bilgisayarınızı yeniden başlatın.
Bu şekilde de Discord update failed - retrying in ** seconds hatası alıyorsanız:

2- VPN ile Kaba Kuvvet Yukarıda anlatılan işlemleri yaptıktan (Hizmeti kurduktan veya cmd dosyasını çalışır hale getirdikten) sonra, herhangi bir Windows VPN'i açıp discordu başlatın ve discordun açılmasını bekleyin. Discord açıldıktan sonra VPN'i kapatın ve Discordu kullanmaya devam edin.

Bunlara rağmen Superonline ile Discorda giriş yapamıyorsanız

3- Secure DNS Client SecureDNSClient veya Zapret isimli programları da deneyebilirsiniz. (Ben denemedim ve rehberlerini de bulamadım ufak bir araştırma ile bulabilirsiniz.)

Sık Karşılaşılan Sorunlar
WinDivert dosyaları bulunamadı hatası (Yalancı virüs algılaması): WinDivert dosyaları bulunamadı hatası alıyorsanız antivirüs programınıza ayıkladığınız klasörü dışlama/istisna olarak ekleyin. Windows Defender kullanıyorsanız buradaki rehberi (Kaspersky antivirüs programı için buradaki rehberi) takip ederek "goodbyedpi-0.2.3rc3-turkey" klasörünü dışlamalara ekleyebilirsiniz.

Hizmetin başlatmaya çalışıldığında "Dosya yolu bulunamadı" hatası: Bu hata indirdiğiniz .zip klasörünü çıkardığınız konumdan farklı bir konuma taşımanız halinde ya da bazı dosyaları silmeniz halinde ortaya çıkar. Bu durumda goodbyedpi-0.2.3rc3-turkey.zip dosyasını tekrar bilgisayarınızda bir konuma çıkararak öncelikle service_remove.cmd dosyasını yönetici olarak çalıştırdıktan sonra seçeceğiniz diğer .cmd dosyasını tekrar çalıştırarak bu sorunu çözebilirsiniz.

Yasal Uyarı
ÖNEMLİ:
Bu uygulamanın kullanımından doğan her türlü yasal sorumluluk kullanan kişiye aittir. Uygulama yalnızca eğitim ve araştırma amaçları ile yazılmış ve düzenlenmiş olup; bu uygulamayı bu şartlar altında kullanmak ya da kullanmamak kullanıcının kendi inisiyatifindedir. Açık kaynak kodlarının paylaşıldığı bu platformdaki düzenlenmiş bu proje, bilgi paylaşımı ve kodlama eğitimi amaçları ile yazılmış ve düzenlenmiştir.